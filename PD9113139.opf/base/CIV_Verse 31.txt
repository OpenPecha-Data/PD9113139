’di ltar gźan yaṅ| gal te khyod kyis don de rnams || tshad ma ñid kyis rab grub na || khyod
kyis tshad ma de rnams kyaṅ || ji ltar rab tu ’grub par ’gyur |

gal te ’jal bar byed pa rnams kyis gźal bar bya ba dag bźin du khyod kyi don gźal bar bya ba
de rnams tshad ma ñid kyis rab tu ’grub pa yin par sems na | ’on da tshad ma rnams pa bźi
po mṅon sum daṅ | rjes su dpag pa daṅ | dpes gźal ba daṅ | luṅ de rnams gaṅ gis rab tu ’grub
|gal te re źig tshad ma de rnams ni tshad ma gźan rnams kyis yod par ’grub la | don rnams
ni tshad mas rab tu ’grub pa yin no źe na | dam bcas pa ñams par ’gyur ro ||’on te yaṅ
| gal te tshad ma gźan rnams kyis || tshad ma ’grub na thug pa med || gal te ’di sñam du
gźal bar bya ba ni tshad ma rnams kyis ’grub la | tshad ma de rnams kyaṅ tshad ma gźan rnams
kyis ’grub par sems na | de lta na yaṅ thug pa med par ’gyur ro || de la thug pa med par
gyur na ñes pa ci yod ce na | de la ’di ltar bśad par bya ste |

