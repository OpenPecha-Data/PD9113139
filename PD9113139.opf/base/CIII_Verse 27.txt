| yaṅ na kha cig sprul pa yis || bud med la ni bud med sñam || log ’dzin ’byuṅ la sprul pa yis
|| ’gog byed ’di ni de lta yin |

yaṅ na ji ltar skyes bu kha cig sprul pa’i bud med raṅ bźin gyis stoṅ pa yin pa la don dam par
bud med do sñam du log par ’dzin par ’gyur ro || de’i phyir de log par ’dzin pa des de’i
’dod chags bskyed pa lade bźin gśegs pa’am | de bźin gśegs pa’i ñan thos kyis sprul pa źig
sprul la | des de’i log par ’dzin pa de zlog par byed do ||de bźin du ṅa’i tshig stoṅ pa
sprul pa lta bus dṅos po thams cad kyi raṅ bźin med pa sprul pa’i bud med daṅ ’dra ba dag
la raṅ bźin yod par ’dzin pa gaṅ yin pa zlog par byed do ||de bas na ’dir stoṅ pa ñid du
rab tu bsgrub pa la dpe ’di ’thad pa yin gyi | cig śos ni ma yin no ||

