| dus gsum gtan tshigs gaṅ yod sṅar || lan btab de daṅ mtshuṅs phyir ro || dus gsum khyed kyi
gtan tshigs ni || stoṅ ñid smra ba rnams la ruṅ |

gtan tshigs dus gsum ’gog par byed pa źes bya ba gaṅ yin pa de ni lan btab zin te | gaṅ gi phyir
źe na bsgrub par bya ba daṅ mtshuṅs pa’i phyir ro ||’di ltar khyod kyi tshig gis ’gog
pa dus gsum du yaṅ mi ’thad par ’gyur ba’i ’gog pa bźin du dgag par bya ba yaṅ de yin no
|| de’i phyir ’gog pa daṅ dgag par bya ba med na ’gog pa bkag go sñam du khyod sems pa gaṅ
yin pa de mi ruṅ ṅo ||’gog pa dus gsum la źes bya ba’i gtan tshigs dus gsum ’gog par byed
pa źes bya ba gaṅ yin pa de ñid ni dṅos po thams cad ’gog par byed pa źes bya ba gaṅ yin
pa’i phyir stoṅ pa ñid smra ba rnams la yod pa ñid yin gyi | khyod la ni med do ||yaṅ na ’di
ji ltar lan btab pa yin źe na | dgag bya ci yaṅ med pas na || ṅa ni ci yaṅ mi ’gog go ||
de phyir ’gog par byed do źes || skur ba de ni khyod kyis btab || ces lan btab pa yin no
||’on te dus gsum car du yaṅ ’gog pa grub pa yin pas te | sṅon gyi dus kyi rgyu daṅ | phyi
ma’i dus kyi rgyu daṅ | cig car gyi dus kyi rgyu yaṅ mthoṅ bas so || de la sṅon gyi dus
kyi rgyu ni ji lta bu’i pha bźin no || phyi ma’i dus kyi ni ji ltar slob dpon gyis slob ma
bźin no || cig car gyi dus kyi ni ji ltar snaṅ ba’i sgron ma bźin no sñam du sems nade ni
de lta ma yin par tshul ’di la skyon sṅar bstan zin to ||gźan yaṅ gal te de lta yin na dgag
pa srid par khyod kyis khas blaṅs la | de ni ma grub pas khyod kyis dam bcas pa yaṅ ñams
pa yin no || rgyu ’dis raṅ bźin ’gog pa yaṅ grub pa yin no ||

