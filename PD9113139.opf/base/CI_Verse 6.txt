| rjes dpag luṅ daṅ || dpes ’jal daṅ || rjes dpag luṅ gis bsgrub bya daṅ || dpes bsgrub bya
ba’i don gaṅ yin || mṅon sum gyis ni lan btab po ||

rjes su dpag pa daṅ | dpes ’jal ba daṅ | luṅ yaṅ mṅon sum gyi tshad mas lan btab pa yin te |
’di ltar mṅon sum gyi tshad ma ni stoṅ pa yin te | dṅos po thams cad stoṅ pa ñid yin pa’i
phyir ro || de bźin du rjes su dpag pa daṅ | dpes ’jal ba daṅ | luṅ yaṅ stoṅ pa yin te |
dṅos po thams cad stoṅ pa ñid yin pa’i phyir ro ||rjes su dpag pas bsgrub par bya ba’i don
daṅ | luṅ gis bsgrub par bya ba daṅ | dpes bsgrub bar bya ba gaṅ yin pa de dag kyaṅ stoṅ
pa ma yin te | dṅos po thams cad stoṅ pa ñid yin pa’i phyir ro ||rjes su dpag pa daṅ | luṅ
daṅ | dpes ’jal ba dag gis dṅos po rnams la dmigs par byed pa gaṅ yin pa de yaṅ stoṅ pa ñid
yin te | de’i phyir dṅos po rnams dmigs pa med do || mi dmigs pa’i raṅ bźin ’gog pa mi
’thad pas de la dṅos po thams cad ni stoṅ pa’o źes smras pa gaṅ yin pa de mi ruṅ ṅo ||

