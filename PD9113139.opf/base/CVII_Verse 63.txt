’di ltar gźan yaṅ| dgag bya ci yaṅ med pas na || da ni ci yaṅ mi ’gog go || de phyir ’gog par
byed do źes || skur pa de ni khyod kyis btab |

gal te ṅas ci źig ’gog par byed na ni de’i phyir khyod kyis de skad kyaṅ smra ba’i rigs na gaṅ
gi phyir dgag par bya ba ci yaṅ med pas ṅa ni cuṅ zad kyaṅ ’gog par mi byed do ||de’i phyir
dṅos po thams cad stoṅ pa yin te | dgag par bya ba daṅ | ’gog par byed pa yod pa ma yin
pa las ’gog par byed do źes khyod kyis skur pa thog tu ma bab pa de btab bo ||gźan yaṅ
khyod kyis | ci ste raṅ bźin de med na || khyod kyi tshig des ci źig dgag | med pa yin na
tshig med par || ’gog pa rab tu grub pa yin || źes smras pa gaṅ yin pa de ’di la bśad par
bya ste |

