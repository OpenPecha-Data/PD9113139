’di ltar gźan yaṅ |de sgra ma ’byin lta bu’o źes | khyod blo sems na de mi ’thad ||’di la sgra
ni yod pa yis || ’byuṅ bar ’gyur ba de bzlog yin ||

dper na kha cig na re sgra ma ’byin cig ces bdag ñid sgra ’byin te | sgra des sgra zlog par
byed do || de bźin du dṅos po thams cad ni stoṅ pa źes stoṅ pa’i raṅ bźin gyi tshig gis dṅos
po thams cad kyi raṅ bźin zlog par byed do sñam na |’dir smras pa | der yaṅ ’thad pa ma
yin te | ’di la sgra yod pas sgra ’byuṅ bar ’gyur ba ’gog par byed pa yin gyi |’dir ni khyod
kyi yod pa’i tshig gis dṅos po thams cad kyi raṅ bźin ’gog par mi byed de | khyod kyi
lugs kyi tshig kyaṅ yod pa ma yin | dṅos po thams cad kyi raṅ bźin yaṅ yod pa ma yin pas de’i
phyir sgra ma ’byin źes pa lta bu’o źes bya ba ’di ni mi mthun par sgra smras pa yin no
||

