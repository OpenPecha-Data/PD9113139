| gaṅ la stoṅ pa ñid srid pa || de la don rnams thams cad srid || gaṅ la stoṅ ñid mi srid pa
|| de la ci yaṅ mi srid do |

gaṅ la stoṅ ñid ’di srid pa de la ’jig rten pa daṅ | ’jig rten las ’das pa’i don thams cad srid
pa yin no || ci’i phyir źe na |gaṅ la srid pa de la rten ciṅ ’brel par ’byuṅ ba daṅ |
’phags pa’i bden pa bźi daṅ | dge || sbyoṅ gi ’bras bu daṅ | khyad par du rtogs pa thams cad
srid do ||gaṅ la khyad par du rtogs pa thams cad srid pa de la dkon mchog gsum po || saṅs
rgyas daṅ | chos daṅ | dge ’dun srid do ||gaṅ la rten ciṅ ’brel bar ’byuṅ pa srid pa de
la chos daṅ | chos kyi rgyu daṅ | chos kyi ’bras bu daṅ | chos ma yin pa daṅ | chos ma yin
pa’i rgyu daṅ | chos ma yin pa’i ’bras bu srid do ||gaṅ la chos daṅ | chos ma yin pa daṅ
| rgyu daṅ ’bras bu srid pa de la ñon moṅs pa daṅ ñon moṅs pa kun ’byuṅ ba daṅ | ñon moṅs
pa’i gźi rnams srid do ||gaṅ la sṅar bstan pa de thams cad srid pa de la bde ’gro daṅ | ṅan
’gro rnam par gźag pa daṅ | bde ’gro daṅ | ṅan ’gror ’gro ba’i sems can daṅ | bde ’gro
daṅ | ṅan ’gro las ’da’ ba daṅ | bde ’gro daṅ | ṅan ’gro las ’gro ba’i thabs daṅ | ’jig rten
pa’i tha sñad thams cad rnam par gźag pa yin tetshig gis ji sñed cig bstan par nus pas
phyogs ’dis raṅ gis rtogs par bya’o ||’dir yaṅ | gaṅ źig stoṅ daṅ rten ’byuṅ dag | dbu ma’i
lam du don gcig par || gsuṅ mchog mtshuṅs pa med pa yin || saṅs rgyas de la phyag ’tshal
lo ||

rtsod pa bzlog pa’i rab tu byed pa’i ’grel pa sa daṅ po rab tu dga’ ba la bźugs pa slob dpon
’phags pa n’a g’a rdzu nas mdzad pa rdzogs so || || yod dam med pa’i rtsod pa smra ba mun
bsal te || bstan zab gñis med de bźin ñid chos snaṅ gyur nas || srid pa’i mṅal du skyes pa’i
’jig rten ma lus pa || lha daṅ mi daṅ lha min thams cad dge bar śog | dṅos ’dzin gdon
gyis brla mas pa yi || rims nad rtag tu zlog byed ciṅ || ’jig rten ’di yi mun sel ba || dri
med mi g-yo rigs ’di yin || || rgya gar gyi mkhan po dzñ’na garbha daṅ | lo ts’a ba dpal
brtsegs rakśi tas bsgyur te gtan la phab pa || ||

