| gal te dṅos po thams cad kyi || raṅ bźin kun la yod min na || khyod kyi tshig kyaṅ raṅ bźin
med || raṅ bźin bzlog par mi nus so |

gal te dṅos po thams cad kyi raṅ bźin ni rgyu daṅ rkyen daṅ | rgyu daṅ rkyen tshogs pa daṅ tha
dad pa kun la yod pa ma yin pa’i phyir dṅos po thams cad stoṅ pa yin te |myu gu ni rgyu
sa bon du gyur pa la yaṅ med | rkyen źes bya bas daṅ chu daṅ me daṅ rluṅ la sogs pa re re
la yaṅ med | rkyen ’dus pa dag la yaṅ med | rgyu daṅ rkyen tshogs pa dag la yaṅ med | rgyu
daṅ rkyen tshogs pa las ma gtogs pa tha dad pa la yaṅ med do ||gaṅ gi phyir raṅ bźin ’di
thams cad la yaṅ med pa de’i phyir myu gu’i raṅ bźin med de de bas na stoṅ pa yin no ||ji
ltar myu gu raṅ bźin med | raṅ bźin med pa ñid yin pa’i phyir | stoṅ pa yin pa de bźin du
dṅos po thams cad kyaṅ raṅ bźin med pa ñid yin pa’i phyir | stoṅ pa yin no źe na |gal te
de lta ma yin na ni dṅos po thams cad stoṅ pa yin no źes bya ba gaṅ yin pa’i khyod kyi tshig
de yaṅ stoṅ pa yin no ||ci’i phyir źe na | de yaṅ rgyu ’byuṅ ba chen po rnams daṅ mtshuṅs
par ldan pa rnams daṅ ldan pa ma yin pa rnams la yaṅ med | rkyen braṅ daṅ | lkog ma daṅ
| mchu daṅ | lce rtse daṅ | so’i brun daṅ | rkan daṅ | sna daṅ | spyi bo la sogs pa daṅ |
’bad pa rnams la yaṅ med | gñi ga tshogs pa yaṅ med | rgyu daṅ rkyen tshogs pa la yaṅ med
| rgyu daṅ rkyen tshogs pa las ma gtogs pa tha dad pa yaṅ med do |gaṅ gi phyir ’di thams
cad la med pa’i phyir ’di raṅ bźin med pa yin te | raṅ bźin med pa’i phyir stoṅ pa yin no
|| de lta bas na ’dis dṅos po thams cad zlog par byed mi nus so |me med pas kyaṅ sreg par
byed mi nus so || mtshon cha med pas kyaṅ gcad par mi nus śiṅ chu med pas kyaṅ baṅs par mi
nus pa de bźin du tshig med pas kyaṅ | dṅos po thams cad kyi raṅ bźin zlog par byed mi nus
pas de la dṅos po thams cad kyi raṅ bźin bkag go źes smras pa gaṅ yin pa de mi ruṅ ṅo ||

