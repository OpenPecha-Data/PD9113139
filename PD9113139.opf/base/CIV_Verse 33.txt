| ’on te tshad ma med par yaṅ || de rnams ’grub na smra ba ñams || mi ’dra ñid de de yin na
|| gtan tshigs khyad par smra bar gyis |

’on te tshad ma rnams med par yaṅ tshad ma de rnams rab tu ’grub pa yin la | gźal bar bya ba’i
don rnams ni tshad ma rnams kyis rab tu ’grub pa yin no sñam du sems na de lta na ni khyod
kyi tshad ma rnams kyis don rnams ’grub po źes smras pa gaṅ yin pa de ñams par ’gyur ladon
kha cig ni tshad ma rnams kyis rab tu ’grub pa yin | kha cig ni ma yin no źes mi ’dra
pa ñid du yaṅ ’gyur ro ||de lta na ni gtan tshigs gaṅ gis na don kha cig ni tshad ma rnams
kyis rab tu ’grub pa yin la | kha cig ni ma yin no źes gtan tshigs kyi khyad par yaṅ smra
bar bya ba yin na |de yaṅ ma bstan pas de’i phyir rtog pa ’di yaṅ ’thad pa ma yin no ||4
’dir smras pa | ji skad du | ji ltar me yis gźan bdag ñid || gsal byed de bźin raṅ ñid ltar
|| de bźin tshad ma rnams kyaṅ ni || raṅ gźan bdag ñid ’grub ce na || źes bstan pa lta
bur tshad ma rnams kyis raṅ gi bdag ñid daṅ | gźan gyi bdag ñid rab tu sgrub par byed pa yin
te |ji ltar mes raṅ gi bdag ñid daṅ | gźan gyi bdag ñid gsal bar byed pa de bźin du tshad
ma rnams kyaṅ raṅ gi bdag ñid daṅ gźan gyi bdag ñid rab tu sgrub par byed pa yin no źe
na | ’dir bśad pa |

