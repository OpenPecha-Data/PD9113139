| gal te ṅas dam bcas ’ga’ yod || des na ṅa la skyon de yod || ṅa la dam bcas med pas na ||
ṅa la skyon med kho na yin |

gal te dam bcas pa ’ga’ źig yod na ni | des na khyod kyis ji skad smras pa bźin du || ṅa la
dam bcas pa’i mtshan ñid khas blaṅs pa sṅon du soṅ ba’i skyon yod pa źig na ṅa la dam bcas
pa ’ga’ yaṅ med do ||de’i phyir dṅos po thams cad stoṅ pa gtan du ñe bar źi ba raṅ bźin gyis
dben pa dag la dam bcas pa ga la yod |dam bcas pa’i mtshan ñid kyaṅ ga la yod | dam bcas
pa’i mtshan ñid las byuṅ ba’i skyon yaṅ ga la yod de |de la khyod la dam bcas pa’i mtshan
ñid kyis thob pa’i phyir khyod la skyon yod do źes smras pa gaṅ yin pa de yaṅ med do ||yaṅ
khyod kyis | re źig dṅos rnams mṅon sum gyis || dmigs nas zlog par byed yin na || gaṅ
gis dṅos rnams dmigs ’gyur ba || mṅon sum de ni med pa yin ||rjes dpag luṅ daṅ dpes gźal daṅ
|| rjes dpag luṅ gis bsgrub bya daṅ || dpes bsgrub bya ba’i don gaṅ yin || mṅon sum gyis
ni lan btab po || źes smras pa gaṅ yin pa ’di la bśad par bya ste ||

