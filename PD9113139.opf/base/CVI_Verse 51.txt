| tshad ma rnams ni raṅ ñid kyis || ’grub min phan tshun gyis min pa’am || tshad ma gźan gyis
ma yin la || gźal byas ma yin rgyu med min |

raṅ gis te mṅon sum ni mṅon sum de ñid kyis daṅ | rjes su dpag pa ni rjes su dpag pa de ñid
kyis daṅ | luṅ ni luṅ de ñid kyis daṅ | dpes gźal ba ni dpes ’jal ba de ñid kyis rab tu mi
’grub laphan tshun gyis te | mṅon sum ni rjes su dpag pa daṅ | dpes ’jal ba daṅ | luṅ rnams
kyis daṅ | rjes su dpag pa ni mṅon sum daṅ | dpe ’jal ba daṅ | luṅ rnams kyis daṅ | dpes
’jal ba ni mṅon sum daṅ rje su dpag pa daṅ | luṅ rnams kyis daṅ | luṅ ni mṅon sum daṅ |
rjes su dpag pa daṅ | dpes ’jal bas kyaṅ ma yin la | raṅ gi ji lta ba bźin du | mṅon sum daṅ
rjes su dpag pa daṅ | dpes ’jal ba daṅ | luṅ rnams kyis ni mṅon sum daṅ | rjes su dpag
pa daṅ | dpes ’jal ba daṅ | luṅ gźan rnams kyis kyaṅ ma yin la |gźal bar bya ba raṅ daṅ gźan
gyis bsdus pa mtha’ dag daṅ | re res kyaṅ ma yin la | rgyu med pas kyaṅ ma yin la |kun
bsdus pas kyaṅ ma yin no || gtan tshigs sṅar bstan pa de dag ni | ñi śu’am | sum cu’am | bźi
bcu’am | sum cu rtsa drug gis kyaṅ mi bsgrub na |de la gaṅ khyod kyis gźal bar bya ba’i
dṅos po rnams ni tshad mas khoṅ du chud par bya ba yin pa’i phyir dṅos po gźal bar bya ba
de dag kyaṅ yod la | khyod kyi tshad ma gaṅ dag gis dṅos po gźal bar bya ba dag yaṅ dag par
khoṅ du chud pa’i tshad ma de dag kyaṅ yod do źes smras pa gaṅ yin pa de mi ruṅ ṅo ||gźan
yaṅ khyod kyis | skye bo chos kyi gnas skabs mkhas || dge ba dag gi chos rnams la || dge
ba’i raṅ bźin yin par ni || sems śiṅ lhag ma rnams daṅ yaṅ || źes smras pa gaṅ yin pa de
la bśad par bya ste |

