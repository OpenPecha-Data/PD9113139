| gal te raṅ bźin med ñid kyis || ji ste raṅ bźin med la bzlog || raṅ bźin med pa ñid log na
|| raṅ bźin ñid du rab grub ’gyur |

ji ltar sgra ma ’byin ces bya ba lta bu sgras zlog par byed pa de bźin du | gal te tshig raṅ
bźin med pa ñid kyi dṅos po raṅ bźin med pa rnams la zlog par byed na ni des na dpe ’di ’thad
par ’gyur ba źig na |’dir ni tshig raṅ bźin med pa ñid kyi dṅos po rnams kyi raṅ bźin
’gog par byed do || gal te tshig raṅ bźin med pa ñid kyis dṅos po rnams kyi || raṅ bźin med
pa ñid ’gog par byed na ni raṅ bźin med pa ñid bkag pa’i phyir dṅos po rnams raṅ bźin daṅ
bcas par ’gyur la |raṅ bźin daṅ bcas pa’i phyir stoṅ pa ma yin par ’gyur ro || kho bo cag
ni dṅos po rnams stoṅ pa ñid smra yi | stoṅ pa ñid ma yin par ni smra ba ma yin pas dpe
ma yin no ||

