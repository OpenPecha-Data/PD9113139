’di ltar gźan yaṅ| gal te ’dzin pa raṅ bźin yod || ’dzin pa de la su źig bzlog || lhag ma rnams
la’aṅ tshul de yin || de phyir klan ka de med do |

gal te smig rgyu la chur ’dzin pa ’di raṅ bźin gyis yod pa źig yin na | de la sus kyaṅ bzlog
par mi ’gyur te |ji ltar me’i tsha ba ñid daṅ | chu’i gśer ba ñid daṅ | nam mkha’i mi bsgrib
pa ñid bźin du raṅ bźin ni bzlog par mi nus pa yin na de ni bzlog par yaṅ mthoṅ ṅo ||de’i
phyir ’dzin pa de raṅ bźin gyis med pa yin no || ’di ji lta ba bźin na gzuṅ ba la sogs
pa chos lhag ma lṅa po rnams la yaṅ tshul de lta bur rtogs par bya ba yin pasde la drug tshan
drug yod pa’i phyir dṅos po thams cad stoṅ pa ma yin no źes smra ba gaṅ yin pa de mi
ruṅ ṅo ||gźan yaṅ | khyod la gtan tshigs ma grug ste || raṅ bźin med phyir khyod gtan tshigs
|| gaṅ la yod do khyod don de || gtan tshigs med par ’grub mi ’thad || ces bya ba ’dir
bśad par bya ste |

