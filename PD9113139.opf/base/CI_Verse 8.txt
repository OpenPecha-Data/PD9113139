’di ltar gźan yaṅ |ṅes ’byin la sogs rnams kyi chos || gnas skabs gsuṅs pa de rnams la || ṅes
’byin raṅ bźin chos rnams daṅ || ṅes ’byin min gaṅ tshul de bźin |

’di la ṅes par ’byin pa’i chos kyi gnas skabs gsuṅs pa rnams la ṅes par ’byin pa’i raṅ bźin
daṅ | ṅes par ’byin pa ma yin pa rnams la ṅes par ’byin pa ma yin pa’i raṅ bźin daṅ | byaṅ
chub kyi yan lag daṅ ldan pa rnams la byaṅ chub kyi yan lag daṅ ldan pa daṅ | byaṅ chub kyi
yan lag daṅ mi ldan pa rnams la byaṅ chub kyi yan lag daṅ mi ldan pa daṅ | byaṅ chub kyi
phyogs daṅ ldan pa rnams la byaṅ chub kyi phyogs daṅ ldan pa daṅ | byaṅ chub kyi phyogs
daṅ mi ldan pa rnams la byaṅ chub kyi phyogs daṅ mi ldan pa daṅlhag ma rnams la yaṅ de bźin
te | de’i phyir de ltar rnam pa du ma’i chos rnams kyi raṅ bźin mthoṅ ba de’i phyir dṅos
po thams cad ni raṅ bźin med pa ste | de bas na stoṅ pa’o źes smras pa gaṅ yin pa de mi ruṅ
ṅo ||

