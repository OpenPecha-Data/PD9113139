’di ltar gźan yaṅ| rgyu mi ldan pa rtag pa’i phyir || chos rnams thams cad rtag par ’gyur ||
chos sam chos ma yin med ciṅ || ’jig rten pa yi tha sñad med |

de lta yin na rten ciṅ ’brel par ’byuṅ ba gtoṅ ba de la skyon cir ’gyur źe na |chos med pa daṅ
| chos ma yin pa med pa daṅ | ’jig rten pa’i tha sñad rnams med par ’gyur ro || ci’i phyir
źe na |’di thams cad ni rten ciṅ ’brel par ’byuṅ ba yin na rten ciṅ ’brel par ’byuṅ ba
de med na gaṅ las ’byuṅ bar ’gyur |gźan yaṅ raṅ gi ṅo bo daṅ bcas pa daṅ | rten ciṅ ’brel
par ’byuṅ ba ma yin pa daṅ | rgyu med pa las byuṅ ba daṅ rtag par ’gyur te | rgyu med pa
rnams ni rtag pa ñid yin pa’i phyir daṅ |de la tshaṅs par spyod pa la gnas pa ma yin pa de
ñid du yaṅ ’gyur ro || grub pa’i mtha’ daṅ yaṅ ’gal te |ci’i phyir źe na | bcom ldan ’das
kyis ’du byed thams cad ni mi rtag pa’o źes bśad pa yin no || de dag ni raṅ gi ṅo bo ñid
daṅ bcas pa’i rtag pa ñid kyis rtag pa yin no ||

