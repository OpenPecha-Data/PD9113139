| ci ste khyod kyi tshad ma rnams || gźal bya rnams la ltos nas ’grub || de ltar khyod kyi tshad
ma rnams || gźal bya ṅes par bzlog par ’gyur |

ci ste sṅar smras pa’i skyon du ’gyur ba na mi ruṅ ṅo sñam nas tshad ma rnams ni gźal bar bya
ba’i don rnams la ltos pa yin no sñam du sems na de lta na ni khyod kyi tshad ma daṅ gźal
bar bya ba rnams bzlog par ’gyur te |khyod kyi tshad ma rnams kyaṅ gźal bar bya bar ’gyur
ro || gźal bar bya ba rnams kyis rab tu bsgrub pa’i phyir ro || gźal bar bya ba yaṅ tshad
ma rnams su ’gyur te | tshad ma rnams sgrub par byed pa yin pa’i phyir ro ||

