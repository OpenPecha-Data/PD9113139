’di ltar gźan yaṅ |gal te chos kyi raṅ bźin med || raṅ bźin med ces bya ba’i miṅ || miṅ yaṅ
de bźin med ’gyur ñid || gźi med miṅ ni med phyir ro |

gal te chos thams cad kyi raṅ bźin med pa yin na de la yaṅ raṅ bźin med do źes bya ba’i miṅ
yaṅ de bźin du med par ’gyur ro ||ci’i phyir źe na | gźi med pa’i miṅ ni ’ga’ yaṅ med pa’i
phyir ro || de bas na mi srid pa’i phyir dṅos po rnams kyi raṅ bźin yod do || raṅ bźin yod
pa’i phyir dṅos po thams cad stoṅ pa ma yin no ||de bas na chos thams cad raṅ bźin med pa
ste | raṅ bźin med pa ñid yin pa’i phyir stoṅ pa’o źes smras pa gaṅ yin pa de rigs pa ma
yin no ||

