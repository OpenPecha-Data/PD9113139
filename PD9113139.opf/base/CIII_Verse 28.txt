| yaṅ na gaṅ phyir bsgrub bya daṅ || gtan tshigs ’di mtshuṅs sgra yod min || tha sñad khas rnams
ma blaṅs par || ṅed cag ’chad par mi byed do |

bsgrub par bya ba daṅ | sgra ma ’byin źes bya ba lta bu’o źes bya ba’i gtan tshigs ’di mtshuṅs
pa kho na yin no || ci’i phyir źe na | dṅos po thams cad ni raṅ bźin med pa ñid du khyad
par med pa ñid kyi phyirsgra de ni rten ciṅ ’brel par ’byuṅ ba ñid yin pa’i phyir raṅ bźin
yod pa ma yin no || de lta bas na raṅ źin yod pa ma yin pa ñid kyi phyir | ’di la sgra
ni yod pa yis || ’byuṅ bar gyur pa de bzlog yin || źes smras pa gaṅ yin pa bzlog pa yin no
||gźan yaṅ tha sñad kyi bden pa khas ma blaṅs śiṅ ma brten par dṅos po thams cad stoṅ pa’o
źes mi ’chad do || tha sñad kyi bden pa khas ma blaṅs par ni chos bstan par mi nus te |ji
skad du | tha sñad la ni ma brten par || dam pa’i don la mi ston la || dam pa’i don la ma
brten par || mya ṅan ’das pa mi rtogs so || źes gsuṅs pa lta bu’o ||de lta bas na dṅos po
thams cad kyi raṅ bźin med pa ñid du gñi ga ’thad pa na ṅa’i tshig bźin du dṅos po thams
cad stoṅ pa yin no ||yaṅ khyod kyis | ’gog pa’i ’gog pa’aṅ de lta źes || ’dod na de yaṅ bzaṅ
min te || de lta na yaṅ khyod dam bcas || mtshan ñid skyon yod ṅed la med || ces smras
pa gaṅ yin pa ’di la bśad par bya ste |

