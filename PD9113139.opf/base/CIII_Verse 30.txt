| gal te mṅon sum la sogs pa’i || don gyis ’ga’ źig dmigs na ni || bsgrub pa’am bzlog par bya
na de || med phyir ṅa la klan ka med |

gal te ṅas mṅon sum daṅ | rjes su dpag pa daṅ | dpes ’jal ba daṅ | luṅ rnams kyis sam | tshad
ma bźi rnams las gaṅ yaṅ ruṅ ba źig gis ’ga’ źig dmigs na ni || de’i phyir sgrub par byed
pa’am | don bzlog par bya naṅas don ji ltar yaṅ ma dmigs pas de’i phyir bsgrub par yaṅ mi
bya | bzlog par yaṅ mi bya |de ltar gyur daṅ de la khyod kyis gal te mṅon sum la sogs pa
rnams la tshad ma gaṅ yaṅ ruṅ bźig gis dṅos po rnams dmigs nas zlog par byed pa yin na |
tshad ma de dag kyaṅ med | de dag gis khoṅ du chud par bya ba’i don yaṅ med pas źes klan ka
smra ba gaṅ yin pa’i klan ka de ṅa la mi ’byuṅ ṅo ||

