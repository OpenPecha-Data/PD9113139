| ’di ltar gźan yaṅ| ’on te dge ba’i chos rnams kyi || raṅ gi ṅo bo de ’ga’ la ’aṅ || ma brten
skye na de lta na’aṅ || tshaṅs par spyod la gnas mi ’gyur |

’on te dge ba’i chos rnams kyi dge ba’i raṅ gi ṅo bo ni ’ga’ la’aṅ ma brten par skye la | mi
dge ba la sogs pa dag gi yaṅ de lta bu yin no sñam du sems na | de lta na ni tshaṅs par spyod
pa la gnas par mi ’gyur ro ||ci’i phyir źe na | de lta yin na ni rten ciṅ ’brel par ’byuṅ
ba btaṅ ba yin no || rten ciṅ ’brel bar ’byuṅ ba gtaṅ ba’i phyir | rten ciṅ ’brel par
’byuṅ ba mthoṅ ba btaṅ ba yin te |rten ciṅ ’brel par ’byuṅ ba yod pa ma yin pa ni mthoṅ ba
ste | dmigs par ’thad pa ma yin no || rten ciṅ ’brel par ’byuṅ ba mthoṅ ba med na | chos
mthoṅ ba med pa yin no ||bcom ldan ’das kyis ni dge sloṅ sus rten ciṅ ’brel bar ’byuṅ ba
mthoṅ ba des chos mthoṅ ṅo źes gsuṅs so ||7 chos mthoṅ ba med pa’i phyir tshaṅs par spyod
pa la gnas pa med pa yin no || yaṅ na rten ciṅ ’brel par ’byuṅ ba btaṅ bas sdug bsṅal kun
’byuṅ ba btaṅ ba yin te | sdug bsṅal kun ’byuṅ ba ni rten ciṅ ’brel par ’byuṅ ba yin pas so
||sdug bsṅal kun ’byuṅ ba btaṅ bas sdug bsṅal btaṅ ba yin te | kun ’byuṅ ba med na gaṅ las
sdug bsṅal kun ’byuṅ bar ’gyur |sdug bsṅal gtaṅ ba’i phyir daṅ | kun ’byuṅ ba gtaṅ ba’i
phyir daṅ | sdug bsṅal ’gog pa btaṅ ba yin te | sdug bsṅal daṅ kun ’byuṅ ba gñis med na gaṅ
źig spaṅs pas ’gog par ’gyur bas so ||sdug bsṅal ’gog pa med na gaṅ źig thob par bya ba’i
phyir sdug bsṅal ’gog par ’gyur ba’i lam du ’gyur |des na ’phags pa’i bden pa bźi dag med
par ’gyur te | de med pa’i phyir dge sbyoṅ gi tshul gyi ’bras bu med par ’gyur te |bden
pa mthoṅ ba las dge sbyoṅ gi tshul gyi ’bras bu rnams yaṅ dag par ’thob pas so || dge sbyoṅ
gi tshul gyi ’bras bu rnams med pas tshaṅs par spyod pa la gnas par mi ’gyur ro ||

