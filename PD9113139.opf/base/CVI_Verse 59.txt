| ’di ltar gźan yaṅ | dṅos po dag ni thams cad kyi || stoṅ pa ñid ni sṅar bstan pas || de phyir
dam bcas med par yaṅ || klan ka gaṅ yin de tshol byed |

’dir ṅed cag gi sṅar dṅos po thams cad kyi stoṅ pa ñid rgya cher bstan pas der miṅ yaṅ stoṅ
pa ñid du bstan pa yin no ||de’i phyir dam bcas pa med par yaṅ khyod klan ka ’di tshol bar
byed kyi | ṅed miṅ yod do źes mi smra’o |gźan yaṅ khyod kyis | ’on te ’di ltar raṅ bźin yod
|| de ni chos la medce na || chos rnams med par raṅ bźin te || gaṅ gi yin par de bstan
rigs || źes smras pa gaṅ yin pa ’di la bśad par bya ste |

