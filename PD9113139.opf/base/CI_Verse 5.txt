’di ltar gźan yaṅ |re źig dṅos rnams mṅon sum gyis || dmigs nas zlog par byed min na || gaṅ
gis dṅos rnams dmigs ’gyur ba || mṅon sum de ni med pa yin |

gal te khyod kyis dṅos po thams cad mṅon sum gyi dmigs nas dṅos po thams cad ni stoṅ pa’o źes
zlog par byed na ni mi ruṅ ṅo || de yaṅ ’thad pa ma yin te |ci’i phyir źe na | dṅos po thams
cad kyi naṅ du ni mṅon sum gyi tshad ma yaṅ ’dus pa’i phyir stoṅ pa yin la | dṅos po
la dmigs par byed pa gaṅ yin pa de yaṅ stoṅ pa yin no ||de’i phyir mṅon sum gyi tshad mas
dmigs pa med do || mi dmigs pa ’gog pa yaṅ mi ’thad pas de la dṅos po thams cad ni stoṅ pa’o
źes smras pa gaṅ yin pa de ’thad pa ma yin no ||’on te khyod kyi blo la rjes su dpag pa
daṅ luṅ daṅ dpes sems ’jal bas dmigs nas dṅos po ’di thams cad zlog par byed do sñam du sems
na ’dir smra bar bya ste |

