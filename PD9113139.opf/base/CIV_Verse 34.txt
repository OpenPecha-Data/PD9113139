smras pa de ni mi mthun te || mun khuṅ gi ni rdza ma ltar || de la mi dmigs ma mthoṅ bas ||
me ni raṅ la gsal byed min |

me daṅ ’dra bar tshad ma rnams kyaṅ raṅ daṅ gźan gyi bdag ñid gñis rab tu sgrub par byed pa
yin no źes smras pa de ni mi mthun pa ñid yin te | me ni raṅ las gsal bar byed pa ma yin te
|ji ltar me mi ’bar ba’i sṅa rol na mun khuṅ na bum pa mi dmigs pa la | mes gsal bar byas
nas phyis dmigs pa de bźin du | gal te gsal bar ma byas pa’i sṅa rol du me mun khuṅ na yod
la | phyis mes gsal bar ’gyur na ni de’i phyir raṅ gi bdag ñid gsal bar byed pa yin na
|de yaṅ de lta || ma yin pas rtog pa ’di yaṅ ’thad pa ma yin no ||

