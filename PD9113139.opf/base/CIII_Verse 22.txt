’di ltar gźan yaṅ |dṅos rnams rten nas byuṅ ba gaṅ || de ni stoṅ ñid ces bya daṅ || gaṅ źig
rten nas ’byuṅ ba de || raṅ bźin ñid med yin par smra |

khyod kyis ni dṅos po rnams kyi stoṅ pa ñid kyi don khoṅ du chud par khyod kyi tshig raṅ bźin
med pa yin pa’i phyir | dṅos po rnams kyi raṅ bźin ’gog pa mi ’thad de źes klan ka tshol
ba smra bar byed de |’dir ni dṅos po rnams rten nas ’byuṅ ba gaṅ yin pa de ni stoṅ pa ñid
yin no ||ci’i phyir źe na | raṅ bźin med pa ñid yin pa’i phyir ro || dṅos po gaṅ dag rten
ciṅ ’brel bar ’byuṅ ba de dag ni raṅ bźin daṅ bcas pa ma yin te | raṅ bźin med pa’i phyir
||ci’i phyir źe na | rgyu daṅ rkyen la ltos pa daṅ bcas pa’i phyir ro || gal te dṅos po rnams
raṅ bźin gyis yod pa ni rgyu daṅ rkyen med kyaṅ yod par ’gyur ba źig na |de ltar yaṅ
ma yin pas de’i phyir raṅ bźin med pa yin te | des na stoṅ pa’o || źes bya bar ’thad do ||de
bźin du ṅa’i tshig kyaṅ rten ciṅ ’brel bar ’byuṅ ba yin te | de’i phyir raṅ bźin med do
|| raṅ bźin med pa ñid yin pa’i phyir stoṅ pa’o źes bya bar ’thad pa yin no ||ji ltar bum
pa daṅ snam bu la sogs pa rten ciṅ ’brel bar ’byuṅ ba ñid yin pa’i phyir raṅ bźin stoṅ pa
yin pa sbraṅ rtse daṅ | chu daṅ | ’o thug ’dzin pa daṅ | len pa daṅ | graṅ ba daṅ | rluṅ
daṅ | ñi mas yoṅs su skyob bar nus pade bźin du ṅa’i tshig kyaṅ rten ciṅ ’brel par ’byuṅ ba
yin pa’i phyir raṅ bźin med pa yin yaṅ dṅos po rnams raṅ bźin med par rab || tu sgrub par
nus pa yin pasde la khyod kyi tshig raṅ bźin med pa ñid yin pa’i phyir dṅos po thams cad
kyi raṅ bźin ’gog pa ’thad pa ma yin no źes smras pa gaṅ yin pa de mi ruṅ ṅo ||

