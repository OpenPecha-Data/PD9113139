| ’di ltar gźan yaṅ | sprul pa yis ni sprul pa daṅ || sgyu ma yis ni skyes bu yi || sgyu mas
phyuṅ la ’gog byed ltar || ’gog pa de yaṅ de bźin ’gyur |

ji ltar sprul pa’i skyes bus sprul pa’i skyes bu źig don ’ga’ źig gi phyir ’oṅ bar byed pa la
’gog par byed pa daṅ |sgyu ma mkhan gyis phyuṅ ba’i sgyu ma’i skyes bus sgyu ma’i skyes
bu gźan źig don ’ga’ źig gi phyir ’oṅ bar byed pa la ’gog par byed pa bźin te de la sprul
pa’i skyes bu dgag par bya ba gaṅ yin pa de yaṅ stoṅ pa yin |’gog par byed pa de yaṅ stoṅ
pa yin sgyu ma’i skyes bu dgag par bya ba gaṅ yin pa de yaṅ stoṅ pa yin ’gog par byed pa gaṅ
yin pa de yaṅ stoṅ pa yin pade bźin du ṅa’i tshig stoṅ pas kyaṅ dṅos po thams cad stoṅ
pa ñid du dṅos po thams cad kyi raṅ bźin ’gog pa ’thad pa nade la khyod kyi tshig stoṅ pa
ñid yin pa’i phyir dṅos po thams cad kyi raṅ bźin ’gog pa ’thad pa ma yin no źes smras pa
gaṅ yin pa de ruṅ ba ma yin no ||de la khyod kyis mu drug tu smras pa gaṅ yin pa de yaṅ de
ñid kyis bkag pa yin te | de lta yin na thams cad kyi naṅ du ṅa’i tshig kyaṅ ma ’dus pa yin
źiṅ mi stoṅ ba’aṅ ma yin la | dṅos po thams cad kyaṅ mi stoṅ ba ma yin no ||yaṅ khyod kyis
| ’on te tshig de raṅ bźin bcas || khyod kyi dam bcas sṅa ma ñams || mi ’dra ñid de de
yin na || gtan tshig khyad par brjod par byos || źes smras pa gaṅ yin pa ’di la bśad par
bya ste |

